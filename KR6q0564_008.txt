#-*- mode: mandoku-view; -*-
#+DATE: 2015-08-30 21:54:07.446595
#+TITLE: 敏樹禪師語錄
#+PROPERTY: CBETA_ID J39nB450
#+PROPERTY: ID KR6q0564
#+PROPERTY: SOURCE Jiaxing Canon Vol. 39, No. B450
#+PROPERTY: VOL 39
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0564_J_008-0497c> 
#+PROPERTY: JUAN 8

 敏樹禪師語錄卷第八¶
嗣法門人　道崇編　道領錄¶

示偈¶

示眾¶

#+BEGIN_VERSE
「　浮生大夢勿驕矜富貴功名有愛憎煩惱海中應自¶度菩提岸上急須登歸根得旨宜真悟返本還源豈¶在能絕學始知親切處頓超五教與三乘
#+END_VERSE
」¶

四策¶

#+BEGIN_VERSE
「　參禪參至貴勿使途中廢終日不還家何年得及第¶光陰痛可惜佛法真難遇奮力行將去高人頭一地
#+END_VERSE
」¶

其二¶

#+BEGIN_VERSE
「　參禪參至道表裏須相照穩坐破蒲團掀翻生死竅¶閻羅拘不得佛祖位中妙錫杖振空時龍吟並虎嘯
#+END_VERSE
」¶

其三¶

#+BEGIN_VERSE
「　參禪參至久氣質渾無有拄杖到頭來芒鞋踏地走¶明珠衣裏藏照徹當人垢如此透玄關奮身終哮吼
#+END_VERSE
」¶

其四¶

#+BEGIN_VERSE
「　參禪參至德莫被諸緣惑正念現前時妄情自頓息¶如舟到岸頭似水含明月如此用工夫管教即日剋
#+END_VERSE
」¶

示尋源禪人¶

#+BEGIN_VERSE
「　尋源不必問來由擬議之間更可求臨濟痛遭三頓¶棒德山末後一機酬安心斷臂巖前悟踢指傷疼嶺¶上休如是百川還海意長江終日向東流
#+END_VERSE
」¶

示梅熟禪人¶

#+BEGIN_VERSE
「　參禪貴在建奇功下手工夫莫放鬆此箇話頭如得¶力從緣悟入豁然通疑情打破塵勞盡生死了時徹¶底空若識老僧直截句禹門三月碧桃紅
#+END_VERSE
」¶

示真空禪人¶

#+BEGIN_VERSE
「　桃花洞口笑春天為愛無塵須坐禪莫逐金爐鉛汞¶鼎休登玉閣指神仙蓬萊嶼闊人難望岱嶽峰高月
<pb:KR6q0564_J_008-0498a>¶易圓若識本來真面目靈雲依舊話親傳
#+END_VERSE
」¶

示大冶上座¶

#+BEGIN_VERSE
「　大冶紅爐百煉金鉗錘不假自精純黃金自有黃金¶價終不和沙賣與人
#+END_VERSE
」¶

示天如上座¶

#+BEGIN_VERSE
「　天將夫子下瑤京獨醒人間共此心不落宮商顰一¶曲分明千古有知音
#+END_VERSE
」¶

示天吼上座¶

#+BEGIN_VERSE
「　吼出千巖果不疑眼睜睜地露雙眉威獰奪迅踞林¶外便是西峰獅子兒
#+END_VERSE
」¶

示伯符上座¶

#+BEGIN_VERSE
「　撥艸瞻風詣上方知音何必細思量沒絃琴調無生¶曲不比陽春韻更長
#+END_VERSE
」¶

示天隱上座¶

#+BEGIN_VERSE
「　雨笠雲瓢挂上峰昔年曾慕闡吾宗如今透徹祖師¶意拄杖頭邊化活龍
#+END_VERSE
」¶

示圖徙上座¶

#+BEGIN_VERSE
「　石徑苔青伴占梅風霜不畏出塵埃丰姿獨占群芳¶首傲盡清寒關雪開
#+END_VERSE
」¶

示赤松上座¶

#+BEGIN_VERSE
「　昔日劉侯隱赤松攸攸挺秀拂清風森森露滴千枝¶翠大蔭光華宇宙中
#+END_VERSE
」¶

示河北書記¶

#+BEGIN_VERSE
「　絕學之間意識忘無心觸著便軒昂有時吞卻玄沙¶虎踞向人天不可當
#+END_VERSE
」¶

示二酉書記¶

#+BEGIN_VERSE
「　二酉山前一卷書弘通三教正堪殊此中一點須親¶證徹底原來半字無
#+END_VERSE
」¶

示賢一侍者¶

#+BEGIN_VERSE
「　聖門超出便為賢不落中間與兩邊識盡見離全體
<pb:KR6q0564_J_008-0498b>¶露豁然處處總方圓
#+END_VERSE
」¶

示不空禪人¶

#+BEGIN_VERSE
「　不空空處是真空坐破蒲團一竅中忽地頂𩕳開正¶眼金烏迸出海門東
#+END_VERSE
」¶

示燒丹道士¶

#+BEGIN_VERSE
「　終朝下手用工夫不識心空一物無悟得長生真妙¶訣翻身踢倒鐵紅爐
#+END_VERSE
」¶

示廓沖監院¶

#+BEGIN_VERSE
「　監院從來獨爾勞叢林不受一系毫橫身赤骨元無¶染始信闍黎智眼高
#+END_VERSE
」¶

示明宗禪人¶

#+BEGIN_VERSE
「　眼前錯過腳頭忙空把殘經誦兩行要會祖師的的¶意頓息情塵體自彰
#+END_VERSE
」¶

示三省禪人¶

#+BEGIN_VERSE
「　陌上桃花今已開幾人錯過路頭來東風不許靈雲¶笑只要禪人脫草鞋
#+END_VERSE
」¶

示歸真禪人¶

#+BEGIN_VERSE
「　洞隱當年倚石松風吹耳畔悟圓通如今粥飯成瓔¶珞飽殺驢頭馬面農
#+END_VERSE
」¶

示恒忠徒孫¶

#+BEGIN_VERSE
「　常侍師前不憚勞風清月白便為高而今苦行非他¶事要識當年吹布毛
#+END_VERSE
」¶

示月省禪人¶

#+BEGIN_VERSE
「　三心不住體如如坐破蒲團一物無夜靜寒雲渾自¶散天邊迸出月輪孤
#+END_VERSE
」¶

示心空禪人¶

#+BEGIN_VERSE
「　覿面提持奮用工直須特地悟心空猛然躍出寒潭¶裏死水分明化活龍
#+END_VERSE
」¶

示際點禪人¶

#+BEGIN_VERSE
「　不住城隍愛住山刀耕火種白雲間有時摸著祖師
<pb:KR6q0564_J_008-0498c>¶鼻飽食高眠不等閒
#+END_VERSE
」¶

示微雪禪人¶

#+BEGIN_VERSE
「　鴻音千里寄傳書此日禪人知也無莫怪老僧情面¶鐵喬松帶露滴珍珠
#+END_VERSE
」¶

示一粒禪人¶

#+BEGIN_VERSE
「　當爐不避火煙熏烈燄光中猛用心百煉銷鎔無渣¶滓還丹一粒點成金
#+END_VERSE
」¶

示心丹道士¶

#+BEGIN_VERSE
「　蒲團坐破不為憨歷盡從前業海乾徹底掀翻都放¶下方知般若有靈丹
#+END_VERSE
」¶

示如山禪人¶

#+BEGIN_VERSE
「　鶯啼二月正春天陌上堤楊鎖翠煙試問儂家曾薦¶否祖師面目艸頭邊
#+END_VERSE
」¶

示劉輝宇居士¶

#+BEGIN_VERSE
「　佛種根源是爾培傾心仍不吝家財法幢已建功圓¶滿不昧靈山授記來
#+END_VERSE
」¶

示周鳳吾居士¶

#+BEGIN_VERSE
「　前推石輥上高山步步相隨莫轉顏努力必須直到¶頂方知成佛剎那間
#+END_VERSE
」¶

示王光輝居士¶

#+BEGIN_VERSE
「　紛然柳絮落寒山就裏渾忘方寸間徹後始知清夢¶骨爛銀堆滿玉禪關
#+END_VERSE
」¶

示精一禪者¶

#+BEGIN_VERSE
「　經行蜀地不尋常紅日一輪覿體彰因與春風露面¶目江城三月翫堤楊
#+END_VERSE
」¶

示不浪禪人¶

#+BEGIN_VERSE
「　湛水清清不浪波相逢不必問如何迴舟撥轉瀟湘¶岸嘯月吟風唱棹歌
#+END_VERSE
」¶

示玉常禪人¶

#+BEGIN_VERSE
「　行行谷裏鳥啼來休指天台與五臺柳眼乍舒新面
<pb:KR6q0564_J_008-0499a>¶目分明薦取莫空回
#+END_VERSE
」¶

示直截禪人¶

#+BEGIN_VERSE
「　摘葉尋枝汝不愛揮斤獨喜身輕快根源頓徹盡無¶餘是則名為超物外
#+END_VERSE
」¶

示命士¶

#+BEGIN_VERSE
「　鐵筆無情盡剖開五行八字任安排就中一點難並¶判不逐陰陽造化推
#+END_VERSE
」¶

示素朴禪人¶

#+BEGIN_VERSE
「　冒暑披炎特地來更無一字與人猜拈來便是茶條¶杖點破頂門正眼開
#+END_VERSE
」¶

示程道元居士¶

#+BEGIN_VERSE
「　詩書讀盡理何窮貴在當人一句通轉得千重並百¶匝鶯啼綠柳與花紅
#+END_VERSE
」¶

示心田居士¶

#+BEGIN_VERSE
「　拈起話頭問是誰只須牢把絕狐疑忽然打得疑團¶碎便見從前舊面皮
#+END_VERSE
」¶

示桃花菴主¶

#+BEGIN_VERSE
「　高坐巖頭莫放空桃花溪裏笑春風等閑換卻娘生¶面鼻孔軒昂處處通
#+END_VERSE
」¶

示雨花禪人¶

#+BEGIN_VERSE
「　山中纔見雨花新一種清奇不染塵帶露芬芳香遍¶界風光無處不陽春
#+END_VERSE
」¶

示四山禪人¶

#+BEGIN_VERSE
「　四山光照紫溪中列列峰高迥不同會得威音那畔¶事金烏原不隔西東
#+END_VERSE
」¶

示玉祿禪人¶

#+BEGIN_VERSE
「　一枕清高榻上眠更無塵夢自安然醒來惟有西山¶月猶照玉人話未圓
#+END_VERSE
」¶

示相如禪人¶

#+BEGIN_VERSE
「　高山頂上結茅廬火種刀耕志可殊自性了然非別
<pb:KR6q0564_J_008-0499b>¶意一輪明月在天衢
#+END_VERSE
」¶

示柳上花居士¶

#+BEGIN_VERSE
「　何山不帶夕陽斜指點鶯啼柳上花透脫根源無罣¶礙莫疑春色在鄰家
#+END_VERSE
」¶

示葦渡禪人¶

#+BEGIN_VERSE
「　當年一葦渡煙波直至於今孰恁麼少室巖前曾立¶雪現成風月莫蹉跎
#+END_VERSE
」¶

示禪禪行者¶

#+BEGIN_VERSE
「　禪禪禪勿廉纖水流歸大海月落不離天
#+END_VERSE
」¶

示荷池禪人¶

#+BEGIN_VERSE
「　疑情決了漫歸家滿目風光莫浪奢自得天真真受¶用涅槃生死等空花
#+END_VERSE
」¶

示西極禪者¶

#+BEGIN_VERSE
「　拈起話頭如鐵橛逢渠直下自然徹掀翻迷悟地天¶寬恰是紅爐飛片雪
#+END_VERSE
」¶

示語莊禪人¶

#+BEGIN_VERSE
「　肩囊負缽為尋師試問闍黎卻是誰驀地擔頭都折¶斷雲山水月了無疑
#+END_VERSE
」¶

示雲臺全真¶

#+BEGIN_VERSE
「　獨坐雲臺已近天幾經磨煉學神仙如今不想飛身¶去一顆靈丹養性田
#+END_VERSE
」¶

示一可雉髮¶

#+BEGIN_VERSE
「　割愛辭親喜出家孤峰頂上伴煙霞蒲團坐破天邊¶月驀地心開般若花
#+END_VERSE
」¶

示立雪禪人¶

#+BEGIN_VERSE
「　覓心無處是心安斷臂嵒前立雪難直下一刀成兩¶段令人千古骨毛寒
#+END_VERSE
」¶

示煙波行者¶

#+BEGIN_VERSE
「　為問漁翁事若何一生活計在煙波而今要學操舟¶客須向華亭浪裏過
#+END_VERSE
」
<pb:KR6q0564_J_008-0499c>¶

示拙木禪人¶

#+BEGIN_VERSE
「　天地同根物一體春來花發故園裏杜鵑啼在月三¶更幾箇聞聲醒徹耳
#+END_VERSE
」¶

示指秋禪人¶

#+BEGIN_VERSE
「　江南歷遍二三秋苦志蒲團得大休看破靈雲瞪眼¶處青山不動水長流
#+END_VERSE
」¶

示見如禪人¶

#+BEGIN_VERSE
「　雲盡長空月正輝不留朕跡徹玄微若言親薦南泉¶意猶落峰前第二機
#+END_VERSE
」¶

示不疑禪人¶

#+BEGIN_VERSE
「　絕見離言得解空芒鞋踏斷起清風自家一片閒田¶地何必重來問祖翁
#+END_VERSE
」¶

示法孫嵩月¶

#+BEGIN_VERSE
「　即心即佛本安然包括三千及大千尊重祖翁親切¶處不妨對爾又重宣
#+END_VERSE
」¶

示譚相還居士¶

#+BEGIN_VERSE
「　佛性俱同狗子無君心休執在冰壺一回透徹根源¶後傑出當年陸大夫
#+END_VERSE
」¶

示大乘禪人¶

#+BEGIN_VERSE
「　枯木巖前冷似灰一塵不立絕安排凝然頓豁金剛¶眼兔角龜毛不用栽
#+END_VERSE
」¶

示典座繼光禪人¶

#+BEGIN_VERSE
「　南泉昔日打廚鍋為問闍黎會也麼破笊篱中若薦¶得長河任攪作酥酡
#+END_VERSE
」¶

示靈源禪人¶

#+BEGIN_VERSE
「　睿智聰明辯舌才謾將毒口向人開離微知見渾然¶斷腦後分明便見腮
#+END_VERSE
」¶

示觀心禪人¶

#+BEGIN_VERSE
「　欲參向上祖師禪奮用工夫不可延打破無明生死¶窟一輪杲日出當天
#+END_VERSE
」
<pb:KR6q0564_J_008-0500a>¶

示香谷禪人¶

#+BEGIN_VERSE
「　白雲芳草路漫漫不憚風塵萬里艱腳下無私輕點¶破方纔透出趙州關
#+END_VERSE
」¶

示文學胡玉尺居士¶

#+BEGIN_VERSE
「　東籬花發憶陶潛驀遇高人來問禪不落語言文字¶跡金風體露月輪圓
#+END_VERSE
」¶

示文學胡君如居士¶

#+BEGIN_VERSE
「　凜凜弘文氣相殊歸宗曾把過泥塗兩重公案君能¶會月在長空照玉壺
#+END_VERSE
」¶

雜著一¶

復相國文鐵菴居士¶

#+BEGIN_VERSE
「　春城忽睹鳳來儀必是皇家瑞應奇蜀道花開香萬¶里楚山雲接石三芝傳燈見性張無盡佛法留心曾¶叔遲閣下雄風真大雅壺漿不愧喜王師
#+END_VERSE
」¶

過桃花潭¶

#+BEGIN_VERSE
「　平源一路入潭中兩岸斜陽澹宕風日暖三春侵水¶碧桃花十里映堤紅乘舟李白歸何處送酒汪淪款¶乃通擬未尋賢真錯落不須隔水問漁翁
#+END_VERSE
」¶

贈無邊禪人¶

#+BEGIN_VERSE
「　六十翛然老比丘修行得力任優游清高不涉侯門¶徑節操終居大澤丘青樹兩行空鳥道白雲一片籠¶山幽寒潭夜月常為伴湛水蘆花一色秋
#+END_VERSE
」¶

復定川侯李栗陽居士¶

#+BEGIN_VERSE
「　鉞鎮威嚴靜蜀川名揚海宇越高賢封疆只看千旗¶擁敵勝曾為萬將先掃蕩塵氛清社稷安名布澤上¶凌煙關西平定留功蹟御殿飛泥指日遷
#+END_VERSE
」¶

三元峰¶

#+BEGIN_VERSE
「　群山硌硌拱星遙峙逼蒼穹值此高萬里無雲天一¶色千松有日鳳雙毛文峰眼裏長添彩洗墨池中出¶俊豪莫謂尼師文武道悠然突出遠塵囂
#+END_VERSE
」
<pb:KR6q0564_J_008-0500b>¶

薄暮望¶

#+BEGIN_VERSE
「　海山高望晚霞流一片孤城看未周幾處霜風吹鐵¶笛一天星月照松丘寒梅帶雪花如玉艸閣生香醉¶倚樓遠睹夜遊無限意何須特地上楊州
#+END_VERSE
」¶

司馬瞿荒山居士過訪¶

#+BEGIN_VERSE
「　洞閣曾經車馬過繡衣放下到巖阿龍團無煮蒿湯¶待胡餅休嫌蕨粉多石趣苔生明擊竹日穿潭底照¶維摩談心談到無心處撫笑梁王憶達磨
#+END_VERSE
」¶

復御史郭還之居士¶

#+BEGIN_VERSE
「　旅邸逢賢與俊英相承握手話無生佇看驄馬嘶芳¶艸未識旌戈過蜀城聞道收功推妙策咸欽建蹟不¶加兵何期再得同登眺可訝清談格外情
#+END_VERSE
」¶

過武陵溪¶

#+BEGIN_VERSE
「　尋源逕入武陵溪遙指蓬茆路不遠百谷松陰移日¶影千林春色露花枝秦時富貴君何避晉國人家尚¶未知物換星移曾幾度漁舟還問故園時
#+END_VERSE
」¶

復侍御廖洄瀾居士¶

#+BEGIN_VERSE
「　晴春何不過柴扉艸色青青映翠微嶺畔桃花堪溢¶目雲生洞口待舒衣泉飛瀑布分廚供蕨採幽巖帶¶露肥為報洄春深著意階前槐柳發清機
#+END_VERSE
」¶

寓鐵鶴洞懷象崖法兄¶

#+BEGIN_VERSE
「　雲山疊疊壯奇哉洞口桃花幾度開曠笑清風磨鐵¶樹常窺明月照丹臺法門昔日端獅子祖道斯時有¶象崖古曲一音相共和餘生落落得徘徊
#+END_VERSE
」¶

擬桃源¶

#+BEGIN_VERSE
「　罷釣溪邊盪小舟桃花流水漫悠悠棄榮天地無生¶計惟適河山得自由萬頃煙波驚宇宙一鉤蘿月照¶寒丘避秦高士知何處滿目春光在上頭
#+END_VERSE
」¶

桃源村¶

#+BEGIN_VERSE
「　不問仙蹤與故都桃源何處覓樵夫山通蜀上連三
<pb:KR6q0564_J_008-0500c>¶峽水到人間去五湖兩兩漁舟橫古渡依依楊柳鎖¶茆廬區區道是蓬萊境笑倒高陽一酒徒
#+END_VERSE
」¶

山中偶韻¶

#+BEGIN_VERSE
「　因僧問我祖師禪向道山居不計年瓦灶時煨三箇¶芋荷衣自足一池蓮懸巖幾見春花雨明月長窺秋¶水鮮茅屋不堪塵不到閒同幽鳥共談玄
#+END_VERSE
」¶

白牛山¶

#+BEGIN_VERSE
「　常把金繩拽不起幾經高臥在乾坤通身毛潤苔初¶長遍體汗流雨洗痕香艸任隨餐飽足煙霞放曠懶¶歸村梅花笛裏無心聽萬壑風雲一口吞
#+END_VERSE
」¶

遊南川金佛山¶

#+BEGIN_VERSE
「　古佛當年應跡來南川瑞靄曙光開奇峰一帶衝霄¶漢錦水千尋湧翠堆峭壁霞粧金世界層巒霧擁玉¶樓臺惟聞樹鳥清歌詠寂寂鐘聲醒客懷
#+END_VERSE
」¶

贈隱木禪人¶

#+BEGIN_VERSE
「　既愛幽棲結箇菴悠然得此興來觀泥牛啣月嫌天¶窄木馬嘶風過嶺寬缽盛溪雲常自足杖探山色任¶相歡爾今親見山僧面莫向隱居木石安
#+END_VERSE
」¶

同相國呂東川居士遊大酉亭¶

#+BEGIN_VERSE
「　閱盡江南亦未誇名園怎似酉亭佳危橋鎖住千尋¶浪峽口橫開兩岸花八面樓觀山海日四門窗入晚¶煙霞蓬萊浪苑何如此幸是同遊物正華
#+END_VERSE
」¶

訪全子長隱士¶

#+BEGIN_VERSE
「　為訪高人入翠岑滿園秋色薜蘿深松間鶴唳疑天¶籟竹裏樵吟動客心石趣流泉飛白雪鳥啣山果出¶青林常懷知己佳音妙月下重彈太古琴
#+END_VERSE
」¶

贈內翰劉文季居士¶

#+BEGIN_VERSE
「　公今自稱醉和尚斗酒百篇滄海量或坐蒲團竹石¶間或持竿釣煙波上閑耕自愛築茆廬笑傲雲山幽¶景況不是風狂不是顛神通遊戲光明藏亦非羅漢
<pb:KR6q0564_J_008-0501a>¶亦非真可與子瞻無兩樣佛印當時輕放過老僧今¶日無情棒直下承當更不疑脫略胸中真坦蕩徹底¶了無元字腳方能超出離諸相
#+END_VERSE
」¶
¶

　　　(嗣法弟子道樂陳朗居士捐資敬刊¶
　　本師和尚語錄第八卷¶
　　康熙戊辰蒲月　貴陽黔靈山弘福寺識)¶
¶
¶
敏樹禪師語錄卷第八終
<pb:KR6q0564_J_008-0501b>¶

